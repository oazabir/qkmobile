<html xmlns="http://www.w3.org/1999/xhtml" prefix="" lang="en-US" class="no-js">
<head xmlns="http://www.w3.org/1999/xhtml"><meta http-equiv="Content-Security-Policy" content="default-src *; font-src * filesystem: data:; style-src * 'unsafe-inline'; script-src * 'unsafe-inline' 'unsafe-eval'; media-src *; img-src * filesystem: data:"/><title>কুর‘আনের কথা</title><link rel="stylesheet" id="parent-style-css" href="../wp-content/themes/twentyfifteen/style.css" type="text/css" media="all"/><link rel="stylesheet" id="twentyfifteen-style-css" href="../wp-content/themes/2015-child-right-sidebar/style.css" type="text/css" media="all"/><link rel="stylesheet" id="genericons-css" href="../wp-content/themes/twentyfifteen/genericons/genericons.css" type="text/css" media="all"/></head><body>
            
            		
		      
          
              



 
  
  
  
  
  
  
  
  
  
  
  
  
  
  
 
  
  
  
  
  
  
  
   
 
  
  
  
  
  
 
 
 

	



<div id="page" class="hfeed site">
	<a class="skip-link screen-reader-text" href="#content">Skip to content</a>

	<div id="sidebar" class="sidebar">
		<header id="masthead" class="site-header" role="banner">
			<div class="site-branding">
										<p class="site-title"><a href="../index.html" rel="home">কুরআনের কথা</a></p>
												<p class="site-description">আধুনিক মানুষের জন্য সমসাময়িক প্রশ্ন, দ্বন্দ্ব এবং ঘটনাগুলোকে কুরআনের আলোকে দেখা এবং কুরআনের আয়াতে লুকিয়ে থাকা বৈজ্ঞানিক তথ্য এবং যুক্তির উপর আলোচনা</p>
										<a xmlns="http://www.w3.org/1999/xhtml" href="../index/index.html"><button class="secondary-toggle">Menu and widgets</button></a>
			</div>
		</header>

			<div id="secondary" class="secondary">

					<nav id="site-navigation" class="main-navigation" role="navigation">
				<div class="menu-top-menu-container"><ul id="menu-top-menu" class="nav-menu"><li id="menu-item-724" class="menu-item menu-item-type-custom menu-item-object-custom menu-item-724"><a href="/index.html">প্রথম পাতা</a></li>
<li id="menu-item-100" class="menu-item menu-item-type-post_type menu-item-object-page menu-item-100"><a href="../index/index.html">সূচিপত্র</a></li>
<li id="menu-item-1284" class="menu-item menu-item-type-post_type menu-item-object-page menu-item-1284"><a href="../reference/index.html">রেফারেন্স</a></li>
<li id="menu-item-101" class="menu-item menu-item-type-post_type menu-item-object-page menu-item-101"><a href="../aboutus/index.html">আমরা</a></li>
<li id="menu-item-1437" class="menu-item menu-item-type-post_type menu-item-object-page menu-item-1437"><a href="../pdf/index.html">বই এবং পিডিএফ</a></li>
</ul></div>			</nav>
		
		
					
		
	</div>

	</div>

	<div id="content" class="site-content">
&#13;
	<div id="primary" class="content-area">&#13;
		<main id="main" class="site-main" role="main">&#13;
&#13;
		&#13;
<article id="post-848" class="post-848 post type-post status-publish format-standard has-post-thumbnail hentry category-111 tag-112 tag-8">&#13;
	
		

	&#13;
	<header class="entry-header">&#13;
		<h1 class="entry-title">যদি ঈমানদার হও, তাহলে সকল অঙ্গীকার পূরণ করো — আল-মায়িদাহ ১</h1>	</header>&#13;
&#13;
&#13;
	<div class="entry-content">&#13;
&#13;
<div style="width:100%; text-align:left"><div class="fb-like" style="width:450px" data-href="https://quranerkotha.com/maidah-1/" data-colorscheme="light" data-size="small" data-width="450" data-layout="standard" data-action="like" data-show-faces="true" data-share="true" kid_directed_site="false"/></div>
            <br/><p>নিচের এই আয়াতটি আমাদের বড় করে প্রিন্ট করে কম্পিউটারের সা���নে, সরকারি অফিসের দেওয়ালে দেওয়ালে, ট্রাফিক সিগন্যালের উপরে ঝুলিয়ে রাখা দরকার—</p>
<p><a href="http://quranerkotha.com/wp-content/uploads/2013/12/5_1_frame.jpg"><img class="aligncenter size-full wp-image-849" alt="5_1_frame" src="https://quranerkotha.com/wp-content/uploads/2013/12/5_1_frame.jpg" width="600" height="428" srcset="" sizes="(max-width: 600px) 100vw, 600px"/></a></p>
<p dir="ltr">আমরা অনেক মুসলিমরাই, কোনো এক বিশেষ কারণে আমাদের অঙ্গীকারগুলোর ব্যাপারে খুবই উদাসিন। অফিসে গেলে যাই দশ মিনিট দেরি করে: ট্রাফিক জ্যামের অজুহাত দেখিয়ে, কিন্তু বের হওয়ার সময় ঠিকই বের হই আধা ঘণ্টা আগে। অথচ চাকরিতে যোগ দেওয়ার সময় কন্ট্রাক্টে সাইন করেছি: সপ্তাহে কমপক্ষে ৪০ ঘণ্টা কাজ করব, ৯-৫টা অফিসের সময় মেনে চলব। যুহরের নামাযের সময় আধা ঘণ্টার বিরতির জায়গায় এক ঘণ্টা বিরতি নেই, এই মনে করে: আল্লাহর <sup>تعالى</sup> জন্য আধা ঘণ্টা বেশি বিরতি নিচ্ছি, এটা তো সওয়াবের কাজ! মাস শেষে বিদ্যুতের, পানির বিল দেওয়ার আগে মিস্ত্রি ডেকে মিটারের রিডিং কমিয়ে দেই। ট্যাক্স দেওয়ার সময় চেষ্টা করি: বিভিন্নভাবে মূল বেতনের পরিমাণকে কমিয়ে, নানা ধরনের বেনিফিট হিসেবে দেখানোর, যাতে করে কম ট্যাক্স দিতে হয়। কর্মচারীদের বেতন দেওয়ার সময় সুযোগ খুঁজি তাদের কাজে বিভিন্ন ত্রুটি দেখিয়ে কতভাবে বেতন কাটা যায়। ঘণ্টা হিসেবে কন্ট্রাক্টে কাজ করার সময় চেষ্টা করি যত বেশি সম্ভব ঘণ্টা দেখিয়ে বেশি করে ক্লায়েন্টকে বিল পাঠানোর। কারও সাথে দেখা করার সময় ঠিক করি সকাল দশটায়, কিন্তু দেখা করতে যাই এগারটায়। উঠতে বসতে আমরা অঙ্গীকার ভাঙছি।<span id="more-848"/></p>
<p dir="ltr">কোনো এক অদ্ভুত কারণে মুসলিমদের ‘দুই নম্বর স্বভাবের জাতি’ হিসেবে পৃথিবীতে ব্যাপক বদনাম হয়ে গেছে। মুসলিমদের সাথে ব্যবসা করতে অমুসলিমরা তো দূরের কথা, মুসলিমরা পর্যন্ত ভয় পায়। বরং উল্টো অনেক মুসলিমরাই চেষ্টা করে হিন্দু বা খ্রিস্টান কাউকে ব্যবসায় পার্টনার বানানোর, না হলে অন্তত একাউন্টেন্টের দায়িত্বটা দেওয়ার। অথচ আল্লাহ <sup>تعالى</sup> কু’রআনে কমপক্ষে তিনটি আয়াতে খুব কঠিনভাবে আমাদেরকে সব ধরনের চুক্তি, কন্ট্রাক্ট, অঙ্গীকার, আইন মেনে চলার জন্য বারবার আদেশ করেছেন।</p>
<blockquote>
<p dir="ltr">হে বিশ্বাসীরা, তোমরা সকল অঙ্গীকার পূর্ণ কর। …  [৫:১]</p>
<p dir="ltr">… তোমাদের অঙ্গীকার পূর্ণ কর। নিশ্চয়ই তোমাদেরকে অঙ্গীকারের ব্যপারে জিজ্ঞেস করা হবে। [১৭:৩৪]</p>
<p dir="ltr">… নিশ্চিত করার পরে কোনো অঙ্গীকার ভাংবেনা, কারণ তোমরা আল্লাহকে সাক্ষি করেছ। তোমরা যা কিছু করো, আল্লাহ তা জানেন। … [১৬:৯১]</p>
</blockquote>
<p dir="ltr">মুসলিমরা যদি সত্যি ইসলাম মেনে চলত, তাহলে এত কষ্ট করে আর ইসলামের প্রচার করতে হতো না। মুসলিমদেরকে দেখে মুগ্ধ হয়ে মানুষ ইসলাম গ্রহণ করত; যেভাবে ইন্দোনেশিয়া, মালয়েশিয়ার মানুষেরা ভারত এবং আরব মুসলিম বণিকদের সততা, নিষ্ঠা, দৃঢ় নৈতিকতা দেখে মুগ্ধ হয়ে ইসলাম গ্রহণ করে পরিণত হয়েছে পৃথিবীর অন্যতম মুসলিম-প্রধান দেশে।<sup>[১১]</sup></p>
<p dir="ltr">أَوْفُوا۟ بِٱلْعُقُود একটি খুবই সাধারণ আদেশ, কিন্তু এর অর্থ ব্যাপক। আওফু হচ্ছে পূরণ করা, পরিশোধ করা, কথা রাখা, প্রাপ্য দেওয়া ইত্যাদি।<sup>[৫]</sup> উ’কুদ হচ্ছে অঙ্গীকার, চুক্তি।<sup>[৫]</sup> আওফু বিল-উ’কুদ এর অর্থ যদি এক কথায় বলা যায়, তাহলে এর মানে দাঁড়ায়—আমার কাছ থেকে নিয়ম বা অঙ্গীকার অনুসারে যা আশা করা হয়, সেটা ঠিকমতো করা।<sup>[১]</sup> এটা ট্রাফিক লাইটে থামা, অফিসে সময় মতো ঢোকা এবং বের হওয়া থেকে শুরু করে সকল আইনগত ব্যাপার, যেমন ঠিকমতো ট্যাক্স দেওয়া, সত্য সাক্ষ্য দেওয়া, ঘুষ না নেওয়ার মতো বড় বড় ব্যাপারেও প্রযোজ্য।</p>
<p dir="ltr">যে আইন দেশের মানুষের সবার ভালোর দিকে লক্ষ রেখে নির্ধারণ করা হয়েছে এবং যে আইন কোনো মুসলিমকে পাপ করতে বাধ্য করে না—সেই আইন মানা প্রত্যেক মুসলিমের জন্য অবশ্য কর্তব্য—এই ব্যাপারে স্কলারদের মধ্যে কোনো মতবিরোধ নেই।<sup>[১৩]</sup> এধরনের আইন ভাঙ্গা শারিয়াহ-এর দৃষ্টিতে হারাম—আবারও বলছি: হারাম।<sup>[১২]</sup> এতে কোনো ছাড় নেই, আইন মানতেই হবে। সেই আইন ভেঙ্গে কেউ পুলিশের কাছে ধরা না পড়লেও, কিয়ামতের দিন ঠিকই আল্লাহর <sup>تعالى</sup> কাছে ধরা পড়ে যাবে।</p>
<p dir="ltr">একটু সময় নিয়ে চিন্তা করে দেখুন: আমরা যখন ট্রাফিক সিগন্যালে না থেমে শোঁ করে গাড়ি নিয়ে পার হয়ে যাই, তখন আমরা কু’রআনের এই আয়াতটি ভাঙি, যার জন্য ট্রাফিক পুলিশের কাছে ধরা না পড়লেও, শেষ পর্যন্ত আল্লাহর <sup>تعالى</sup> সামনে দাঁড়িয়ে তার জবাব দিতে হবে। আমরা যখন তেল কেনার পর তেলের দাম বাড়িয়ে লিখে দিতে বলি, যেন কোম্পানি থেকে তেলের খরচ বাবদ বেশি টাকা তুলে নিতে পারি, তখন আমরা কু’রআনের একটি কঠিন আদেশের বিরুদ্ধে যাই। ইসলাম আমাদেরকে কত সুন্দর নৈতিকতা শিখিয়েছে, কিন্তু আমরা এই সুন্দর শিক্ষা প্রতিনিয়ত অমান্য করে শুধু নিজেরাই গুনাহ করছি না, একই সাথে মুসলিম বেশভূষা ধরে ইসলাম ধর্মের ব্যাপক বদনাম করছি। আমাদের মতো নামে-মুসলিম, কাজে-মুনাফিকদেরকে দেখে অমুসলিমরা ধরে নেয়: “ইসলামের মতো বাজে ধর্ম আর নেই। ইসলাম কী জিনিস, সেটা তো আমি ওকে দেখেই বুঝতে পারছি। ইসলাম সম্পর্কে আমার আর না জানলেও চলবে।”</p>
<p><strong><span style="font-size: 14px; line-height: 1.5;">সুত্র:</span></strong></p>
<ul class="small">
<li>[১] নওমান আলি খানের<a style="font-family: sans-serif; font-size: medium; font-style: normal;" href="http://www.nakcollection.com/surah-baqarah.html"> সূরা বাকারাহ</a> এর উপর লেকচার।</li>
<li>[৫] মুহাম্মাদ মোহার আলি —<a style="font-family: sans-serif; font-size: medium; font-style: normal;" href="http://www.kalamullah.com/word-for-word-meaning-of-quran.html"> A Word for Word Meaning of The Quran</a></li>
<li>[১১] ইন্দোনেশিয়া এবং মালয়েশিয়াতে ইসলামের আগমনের ইতিহাস — <a style="font-family: sans-serif; font-size: medium; font-style: normal;" href="http://en.wikipedia.org/wiki/Islam_in_Malaysia#History">http://en.wikipedia.org/wiki/Islam_in_Malaysia#History</a>, <a style="font-family: sans-serif; font-size: medium; font-style: normal;" href="http://en.wikipedia.org/wiki/Spread_of_Islam_in_Indonesia">http://en.wikipedia.org/wiki/Spread_of_Islam_in_Indonesia</a></li>
<li>[১২] <a style="font-family: sans-serif; font-size: medium; font-style: normal;" href="http://youtu.be/cyG_WhAyttQ?t=4m">মুসলিম সন্তানদের পালন করার কৌশল</a> — মিরজা ইয়াওয়ার বেগ।</li>
<li>[১৩] অমুসলিম দেশে থেকে আইন মানার বাধ্যবাধকতা — Shaykh Muhammad ibn Adam al-Kawthari: <a style="font-family: sans-serif; font-size: medium; font-style: normal;" href="http://spa.qibla.com/issue_view.asp?HD=10&amp;ID=2409&amp;CATE=144">http://spa.qibla.com/issue_view.asp?HD=10&amp;ID=2409&amp;CATE=144</a>, Mufti Waseem Khan: <a style="font-family: sans-serif; font-size: medium; font-style: normal;" href="http://islamqa.org/hanafi/darululoomtt/52162">http://islamqa.org/hanafi/darululoomtt/52162</a>, Sheikh Salman al-Oadah: <a style="font-family: sans-serif; font-size: medium; font-style: normal;" href="http://en.islamtoday.net/node/604">http://en.islamtoday.net/node/604</a></li>
</ul>
&#13;
		&#13;
&#13;
&#13;
<p>&#13;
&#13;
</p>&#13;
<p/>&#13;
&#13;
&#13;
	</div>&#13;
&#13;
	&#13;
&#13;
	&#13;
&#13;
</article>&#13;

	<nav class="navigation post-navigation" role="navigation">
		<h2 class="screen-reader-text">Post navigation</h2>
		<div class="nav-links"><div class="nav-previous"><a href="../baqarah-58/index.html" rel="prev"><span class="meta-nav" aria-hidden="true">Previous</span> <span class="screen-reader-text">Previous post:</span> <span class="post-title">তোমরা ইচ্ছেমত যত খুশি খাও – বাকারাহ ৫৮</span></a></div><div class="nav-next"><a href="../baqarah-59/index.html" rel="next"><span class="meta-nav" aria-hidden="true">Next</span> <span class="screen-reader-text">Next post:</span> <span class="post-title">কারণ তারা বার বার আমার অবাধ্যতা করছিল – আল-বাক্বারাহ ৫৯</span></a></div></div>
	</nav>

&#13;
		</main>&#13;
	</div>&#13;
&#13;

	</div>

	

</div>













</body></html>
