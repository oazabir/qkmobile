<html xmlns="http://www.w3.org/1999/xhtml" prefix="" lang="en-US" class="no-js">
<head xmlns="http://www.w3.org/1999/xhtml"><title>কুর‘আনের কথা</title><link rel="stylesheet" id="parent-style-css" href="../wp-content/themes/twentyfifteen/style.css" type="text/css" media="all"/><link rel="stylesheet" id="twentyfifteen-style-css" href="../wp-content/themes/2015-child-right-sidebar/style.css" type="text/css" media="all"/><link rel="stylesheet" id="genericons-css" href="../wp-content/themes/twentyfifteen/genericons/genericons.css" type="text/css" media="all"/></head><body>
        
        		
		
























<div id="page" class="hfeed site">
	<a class="skip-link screen-reader-text" href="#content">Skip to content</a>

	<div id="sidebar" class="sidebar">
		<header id="masthead" class="site-header" role="banner">
			<div class="site-branding">
										<p class="site-title"><a href="../index.html" rel="home">কুরআনের কথা</a></p>
											<p class="site-description">আধুনিক মানুষের জন্য সমসাময়িক প্রশ্ন, দ্বন্দ্ব এবং ঘটনাগুলোকে কুরআনের আলোকে দেখা এবং কুরআনের আয়াতে লুকিয়ে থাকা বৈজ্ঞানিক তথ্য এবং যুক্তির উপর আলোচনা</p>
									<button class="secondary-toggle">Menu and widgets</button>
			</div><!-- .site-branding -->
		</header><!-- .site-header -->

			<!-- .secondary -->

	</div><!-- .sidebar -->

	<div id="content" class="site-content">

	<div id="primary" class="content-area">
		<main id="main" class="site-main" role="main">

		&#13;
<article id="post-413" class="post-413 post type-post status-publish format-standard has-post-thumbnail hentry category-3 tag-61 tag-60 tag-59 tag-390 tag-58 tag-62">&#13;
	
	<!-- .post-thumbnail -->

	&#13;
	<header class="entry-header">&#13;
		<h1 class="entry-title">এই উদাহরণ দিয়ে আল্লাহ কি বোঝাতে চান? – বাকারাহ ২৬-২৭</h1>	</header><!-- .entry-header -->&#13;
&#13;
&#13;
	<div class="entry-content">&#13;
&#13;

<div class="fb-social-plugin fb-like" data-ref="above-post" data-href="https://quranerkotha.com/baqarah-26-27/" data-share="true" data-width="285"/>
<div class="pf-content"><p style="text-align: center;"><img class="aligncenter  wp-image-414" alt="2_26" src="../wp-content/uploads/2013/07/2_26.png" width="540" height="262" srcset="" sizes="(max-width: 540px) 100vw, 540px"/></p>
<blockquote>
<p dir="ltr">স্ত্রী-মশার মতো ছোট কিছু বা তারচেয়ে বড় কিছুর [বা তার উপরে কিছুর] উদাহরণ দিতে আল্লাহ  লজ্জাবোধ করেন না। বিশ্বাসীরা জানে যে, এটি তাদের প্রভুর কাছ থেকে আসা সত্য, কিন্তু অবিশ্বাসীরা বলে, “এই (মশার) উদাহরণ দিয়ে আল্লাহ কী বোঝাতে চান?”—এর দ্বারা তিনি অনেককে বিপথে যেতে দেন এবং এর দ্বারা তিনি অনেককে সঠিক পথ দেখান। কিন্তু শুধুমাত্র চরম অবাধ্যদেরকেই তিনি বিপথে যেতে দেন। [বাকারাহ ২৬]</p>
</blockquote>
<p><img class="aligncenter size-full wp-image-416" alt="mosquito" src="../wp-content/uploads/2013/07/mosquito.jpg" width="500" height="337" srcset="" sizes="(max-width: 500px) 100vw, 500px"/></p>
<p dir="ltr">কু’রআন পড়ে সঠিক পথ পাবার একটি শর্ত হচ্ছে সবসময় মনে রাখা যে, কু’রআনের স্রষ্টা আল্লাহ <sup>تعالى</sup> সব জানেন, আমি সেই তুলনায় কিছুই জানি না। যখন আমরা এই ব্যাপারটি ভালোভাবে উপলব্ধি করতে পারব, তখন আমরা — “স্ত্রী মশার মতো ছোট কিছু বা তারচেয়ে বড় কিছুর উদাহরণ দিতে আল্লাহ লজ্জাবোধ করেন না” — এই ধরনের আয়াত পড়ে ভাবব না, “মশা! এত কিছু থাকতে মশা? আল্লাহ <sup>تعالى</sup>  কি আরও বড় কিছু, যেমন হাতি, ডাইনোসর— এগুলোর উদাহরণ দিতে পারতেন না?” এখানেই হচ্ছে মানুষের সমস্যা। যারা মনে করে—সে নিজে অনেক কিছু জানে, বিজ্ঞান নিয়ে তার অনেক পড়াশোনা—তাকে মশার উদাহরণ দিলে, কেন হাতির কথা বলা হলো না, তা নিয়ে তর্ক করে। হাতির উদাহরণ দিলে কেন ডাইনোসরের উদাহরণ দেওয়া হলো না, সেটা নিয়ে তর্ক করে। তাদের তর্কের কোনো শেষ নেই। এই সমস্যা ১৪০০ বছর আগে আরব কাফির, মুশরিকদের ছিল, এবং এই বিংশ শতাব্দীতে ‘আধুনিক’ উঠতি পণ্ডিতদের মধ্যেও রয়েছে—যারা মনে করে এই পুরো মহাবিশ্ব সৃষ্টি হয়েছে এক হঠাৎ দুর্ঘটনা থেকে, এর পেছনে কোনো সৃষ্টিকর্তা নেই। একইভাবে এই ধরনের সমস্যা আজকালকার ‘আধুনিক’ উঠতি মুসলিমদেরও আছে, যারা মনে করে কু’রআনের বাণীর মধ্যে অনেক ঘাপলা আছে, এবং তারা চিন্তা ভাবনা করে আল্লাহর <sup>تعالى</sup> পরিকল্পনা এবং সৃষ্টির মধ্যে অনেক ফাঁক-ফোঁকর বের করে ফেলেছে।<span id="more-413"/></p>
<p dir="ltr">এই ধরনের তর্কের মধ্যে যাবার আগে আমাদেরকে প্রথমে ‘আল্লাহ’ বলতে আমরা কী ধরনের সত্তার কথা বলছি, তার সম্পর্কে কিছুটা ধারণা থাকা দরকার। যতক্ষণ পর্যন্ত আমরা সঠিকভাবে উপলব্ধি না করব ‘আল্লাহ’ কে, ততক্ষণ পর্যন্ত প্রশ্নগুলোর উত্তর দিয়ে লাভ হবে না। সবসময় একটা ‘কিন্তু…’ থেকেই যাবে।</p>
<p dir="ltr">আজ থেকে মাত্র বিশ বছর আগেও আপনি যদি কাউকে বলতেন: শীঘ্রই আপনি ফার্মগেটে বাসে ঝুলতে ঝুলতে বাংলাদেশে থেকে আমেরিকায় কারও সাথে সরাসরি কথা বলতে পারবেন— সে আপনাকে পাগল ভাবত। কিন্তু এখন দেখুন, আমাদের সবার হাতে মোবাইল ফোন রয়েছে। আজ থেকে পনের বছর আগেও যদি কাউকে বলতেন: শীঘ্রই আপনি বান্দরবনের এক পাহাড়ে বসে আমেরিকায়, যুক্তরাজ্যে, চায়নায় কয়েকজন মানুষের সাথে সরাসরি শুধু কথাই বলতে পারবেন না, একই সাথে তাদেরকে দেখতেও পারবেন, ফাইল আদান প্রদান করতে পারবেন—তাহলে সে আপনার দিকে আতঙ্ক নিয়ে তাকাত। কিন্তু দেখুন, এখন Skype মানুষের ঘরে ঘরে।  গত একশ বছরে মানুষ জ্ঞানে-বিজ্ঞানে-প্রযুক্তিতে এতটা এগিয়ে গেছে যেটা গত হাজার বছরেও হয়নি। মানুষ যদি মাত্র একশ বছরে এমন সব কল্পনাতীত অর্জন করতে পারে, তাহলে মানুষ আজ থেকে দশ হাজার বছর পরে কোথায় যাবে, সেটা এই বিংশ শতাব্দীতে বসে আমরা কল্পনাও করতে পারব না। মানুষের উন্নতি যদি একই ধারায় চলতে থাকে, তাহলে আজ থেকে দশ হাজার বছর পরের মানুষ আমাদের থেকে জ্ঞান-বিজ্ঞানে এত এগিয়ে যাবে, চিন্তার ক্ষমতায় এত উন্নত হবে, মানসিক ধারণ ক্ষমতা এত বেশি হবে যে, আজকে শিম্পাঞ্জী এবং মানুষের মধ্যে যে রকম ব্যাপক ব্যবধান, তাদের সাথে আমাদের ব্যবধান হবে সে রকম। সেই উন্নত মানবজাতির কেউ একজন যদি আজকে আমাদের কাছে কোনো ভাবে চলে আসে, তাহলে সে চারিদিকে তাকিয়ে শুধুই শিম্পাঞ্জী গোছের কিছু মানুষ দেখবে। আমাদের কাছ থেকে তার কিছুই শেখার বা জানার থাকবে না, এমনকি তার কথা বোঝার মতো যথেষ্ট মানসিক ক্ষমতাও আমাদের থাকবে না।</p>
<p dir="ltr">যদি দশ হাজার বছর পরের উন্নত মানুষের সাথে আমাদের এত বিরাট পার্থক্য হয়, তাহলে চিন্তা করে দেখুন: যেই সত্তা ১৬০০ কোটি বছর আগে মহাবিশ্ব এবং সময় সৃষ্টি করেছেন, যিনি মানুষের মতো অত্যন্ত বুদ্ধিমান প্রাণী সৃষ্টি করতে পারেন, যিনি এই বিশাল পৃথিবীকে সৃষ্টি করতে পারেন, এবং আরও ১০ ০০০ ০০০ ০০০ ০০০ ০০০ ০০০ ০০০ এরও বেশি গ্রহ, নক্ষত্র সৃষ্টি করে তাদের রক্ষণাবেক্ষণ করতে পারেন, তিনি আমাদের থেকে কত উপরে। তাঁর জ্ঞান, তাঁর ‘চিন্তার’ ক্ষমতা, তাঁর পরিকল্পনা, তাঁর সৃজনশীলতা কোন পর্যায়ের হতে পারে, সেটা আমাদের সামান্য মস্তিষ্কের মধ্যে কোনোভাবেই ধারণ করা সম্ভব নয়, যেখানে কি না আমরা নিজেরাই দশ হাজার বছর পরে কোন পর্যায়ে পৌঁছাব, সেটাই কল্পনা করতে পারি না।</p>
<p dir="ltr">যারা আল্লাহর <sup>تعالى</sup> সিদ্ধান্তকে চ্যালেঞ্জ করে নানা ধরনের প্রশ্ন করেন, তারা আসলে আল্লাহ <sup>تعالى</sup> কে এবং সে কে—সেটাই তারা বোঝেন না। তারা মনে করেন, তারা তাদের বিবেক বুদ্ধি ব্যবহার করে আল্লাহর <sup>تعالى</sup> জ্ঞান, সিদ্ধান্ত, কাজের মধ্যে অনেক ফাঁক ফোঁকর বের করে ফেলেছেন, যেটা আল্লাহ <sup>تعالى</sup>  বের করতে পারেননি। বাইবেলে এর একটা চমৎকার উত্তর দেওয়া আছে:</p>
<blockquote>
<p dir="ltr">Destruction is certain for those who argue with their Creator. Does a clay pot ever argue with its maker? Does the clay dispute with the one who shapes it, saying, ‘Stop, you are doing it wrong!’ Does the pot exclaim, ‘How clumsy can you be!’ How terrible it would be if a newborn baby said to its father and mother, ‘Why was I born? Why did you make me this way?</p>
<p dir="ltr">যারা তাদের প্রভু সাথে তর্ক করে তাদের ধ্বংস নিশ্চিত। একটা মাটির পাত্র কি কখনও কুমারের সাথে তর্ক করে? মাটি কি তাকে বলে, “থামো, তুমি ভুল করে বানাচ্ছ!” মাটির পাত্রটা কি অভিযোগ করে, “তুমি এত খামখেয়ালি কেন?” কী বাজে ব্যাপার হবে যদি একটা শিশু জন্ম নিয়েই তার বাবা-মাকে প্রশ্ন করে, “আমি জন্ম হলাম কেন? আমাকে এরকম করে জন্ম দিলে কেন?” (Isaiah:45:9-10)</p>
</blockquote>
<p dir="ltr">বাকারাহ-এর এই আয়াতের একটি উল্লেখযোগ্য ব্যাপার হচ্ছে—আল্লাহ <sup>تعالى</sup> আমাদেরকে বলছেন যে, মানুষ যদি সৃষ্টিজগতের রহস্যগুলো নিয়ে ভুল প্রশ্ন করে, তাহলে তারা ভুল পথে যাবে। কিন্তু যারা বিশ্বাসী, তারা জানে যে, এই সৃষ্টিজগত হচ্ছে এক অদ্বিতীয় সৃজনশীল সত্তার অনুপম সৃজনশীলতার নিদর্শন। তারা তখন খুঁজে বের করার চেষ্টা করে মশার মধ্যে এমন কি আছে যে, এতকিছু থাকতে মশার উদাহরণ সৃষ্টিকর্তা নিজে দেওয়ার প্রয়োজন মনে করলেন? তখন তারা গবেষণা করে যা আবিস্কার করে, সেটা তাদেরকে এতটাই চমৎকৃত, সৃষ্টিকর্তার প্রতি শ্রদ্ধায় বিনম্র করে দেয় যে, তারা তারপর আল্লাহর <sup>تعالى</sup> প্রতি আরও বেশি অনুগত হয়ে যায়, যখন তারা জানতে পারে—</p>
<ul>
<li>স্ত্রী মশা প্রাণী জগতের সবচেয়ে প্রাণনাশক প্রাণী, প্রতিবছর প্রায় বিশ লক্ষ মানুষ মশাবাহিত রোগে মারা যায়।<sup>[৮]</sup> আর কোনো প্রাণী—এমনকি সাপ, বাঘ, হাঙ্গর—কোনটাই এর ধারে কাছে মানুষ মারে না। মানুষ পৃথিবী ছেড়ে চাঁদে যাবার মতো প্রযুক্তি তৈরি করেছে, এটম বোমা বানিয়েছে, সমুদ্রের মধ্যে বিশাল কৃত্রিম দ্বীপ বানিয়ে তার উপর এয়ারপোর্ট বানিয়েছে, কিন্তু মশার কাছে হেরে গেছে।</li>
<li>মশা প্রতি সেকেন্ডে ৩০০-৬০০ বার পাখা ঝাপটায়, যেখানে মানুষের চোখ সেকেন্ডে ২৪ বারের বেশি কিছু হলে আর ধরতে পারে না।<sup>[৭]</sup></li>
<li>কোনো প্রাণীর শ্বাস-প্রশ্বাস থেকে বের হওয়া কার্বন ডাই অক্সাইড, মশা ৭৫ ফুট দূর থেকেও সনাক্ত করতে পারে। মশার দেহে কার্বন ডাই অক্সাইড সনাক্ত করার জন্য বিশেষ ব্যবস্থা রয়েছে। এভাবেই মশা রক্ত খাওয়ার জন্য প্রাণী খুঁজে বের করে।<sup>[৯]</sup></li>
<li>মশার প্রতিটি চোখে ২৯,০০০ পর্যন্ত লেন্স থাকে, যেখানে মানুষের প্রতিটি চোখে একটি করে লেন্স আছে। একারণেই মশা তার চারপাশের সবকিছু একই সাথে দেখতে পায়, যেখানে মানুষ শুধু সামনেই দেখতে পায়। এই ধরনের চোখের ডিজাইন অনুসরণ করে বিশ্ববিদ্যালয়ের গবেষকরা এক প্রচণ্ড শক্তিশালী ক্যামেরা তৈরি করেছেন, যা অনেক বড় অ্যাঙ্গেলে অত্যন্ত পরিষ্কার ছবি তুলতে পারে।<sup>[১১]</sup></li>
<li>যখন ডিম পারার দরকার হয়,তখন সঠিক তাপমাত্রা এবং জলীয় বাষ্প আছে এমন জায়গা মশা খুঁজে বের করতে পারে। মশার পেটের কাছে তাপমাত্রা এবং জলীয় বাষ্প মাপার অঙ্গ রয়েছে। কীভাবে মশা জানতে পারল যে একটি নির্দিষ্ট তাপমাত্রা এবং জলীয় বাষ্পে তার ডিমগুলো সবচেয়ে ভালোভাবে বেঁচে থাকতে পারবে, তা এক বিরাট রহস্য।<sup>[১২]</sup></li>
<li>মশার ডিমগুলোর চারপাশের অবস্থা ভালো না হলে ডিম ভেঙে আর মশার বাচ্চা বের করে দেয় না। কীভাবে একটা ডিম তার চারপাশের অবস্থা প্রতিকূল কি না তা বুঝতে পারে, সেটা এক বিরাট রহস্য।<sup>[১২]</sup></li>
<li>মশা তার ডিমগুলো পাড়ার পর সেগুলোকে একসাথে লাগিয়ে একটা ভেলার আকৃতি দেয়। এর ফলে ডিমগুলো একসাথে লেগে থেকে পানিতে ভেসে থাকতে পারে, পানির স্রোতে হারিয়ে যায় না। ডিমগুলো একটি ভেলার আকৃতি দিলে যে সেটা সবচেয়ে ভালোভাবে ভেসে থাকতে পারবে, চারকোণা, বা গোলাকৃতি হলে যে পারবে না, এবং ডিমের নীচে যে একটু ফাঁকা জায়গা থাকলে তা সবচেয়ে ভালোভাবে পানিতে ভেসে থাকতে পারবে—এই জ্ঞান মশার কাছে কীভাবে এল, সেটা এক বিস্ময়।<sup>[১২]</sup></li>
<li>আল্লাহ এখানে বিশেষ ভাবে بَعُوضَة স্ত্রী মশার উদাহরণ দিয়েছেন, তিনি بَعُوض পুরুষ বা সাধারণ ভাবে মশার উদাহরন দেননি। কারণ পুরুষ মশা শুধুই ফুল-ফলের রস খেয়ে থাকে। একমাত্র স্ত্রী মশাই প্রাণীর রক্ত খায় এবং ম্যালেরিয়ার ও ডেঙ্গুর মতো ভয়ংকর অসুখ ছড়ায়।</li>
</ul>
<p dir="ltr">এরকম শত শত রহস্য আছে মশাকে নিয়ে, যার উপরে একটা পুরো <a href="http://harunyahya.com/en/Books/3043/the-miracle-in-the-mosquito">বই</a> লিখেছেন হারুন ইয়াহইয়া। আপনাকে অনুরোধ করব তার বইটি পড়ার (কিন্তু তার ইসলাম সম্পর্কে কোনো বই পড়তে যাবেন না)। প্রকৃতিতে শুধু মশাই নয়, মাছি, মৌমাছি, মাকড়সা ইত্যাদি সব প্রাণীর ভেতরেই এত চমকপ্রদ সব রহস্য রয়েছে যে, এগুলো নিয়ে মানুষ চিন্তা করলে দেখতে পাবে যে, এতগুলো অত্যন্ত পরিকল্পিত ঘটনা কোনোভাবেই কাকতালীয় ভাবে মিলে যেতে পারে না। এগুলোর পেছনে নিশ্চয়ই একজন অত্যন্ত সৃজনশীল এবং প্রচণ্ড বুদ্ধিমান সত্তা রয়েছেন। কিন্তু যারা সঠিক ভাবে চিন্তা করে না, সঠিক প্রশ্ন করে না, তারাই কু’রআন পড়ে ভুল পথে চলে যায়।</p>
<p dir="ltr">এখানে ٱلْفَٰسِقُون বা চরম অবাধ্য কারা? আরবি ফাসিক অর্থ: যে অবাধ্য, ইচ্ছা করে পাপ করে।<sup>[৫]</sup> যারা সীমালঙ্ঘন করে তাদেরকে ফাসিক বলা হয়। কু’রআন মানুষকে কিছু সীমা দিয়ে দিয়েছে, যেগুলো আমাদের অতিক্রম করার কথা না। আমরা যখনি সেগুলো অতিক্রম করব, তখনি আমরা ভুল পথে যাব, ফাসিক হয়ে যাব।</p>
<p dir="ltr">যারা কাফির তারা ফাসিকের অন্তর্ভুক্ত, কারণ তারা আল্লাহর <sup>تعالى</sup> দেওয়া সীমালঙ্ঘন করেছে। একজন মুসলিম ফাসিক হয়ে যাবে, যদি সে স্বভাবগত পাপী হয়। একজন মুসলিম যখন কোনো বড় কাবিরা গুনাহ করে এবং তার জন্য তাওবাহ করে না, অথবা একজন মুসলিম যখন কোনো ছোট গুনাহ করতেই থাকে এবং সেটা তার অভ্যাসে পরিণত হয়, তাদেরকে ফুকাহাদের (ইসলামিক আইনবিদ) ভাষায় তাকে ফাসিক বলা হয়। আর যে প্রকাশ্য গুনাহ করে এবং সেটা নিয়ে তার মধ্যে কোনো অনুতাপ থাকে না, তাকে ফাজির বলা হয়।<sup>[৪]</sup></p>
<p dir="ltr">যখন কেউ কু’রআন পড়া শুরু করে এর মধ্যে ভুল ধরার উদ্দেশ্য নিয়ে, তখন সে ভুল খুঁজে পাবেই। এই মশার আয়াত পড়ে সে তর্ক শুরু করে দেবে: কেন এত কিছু থাকতে মশার উদাহরণ দেওয়া হলো? বেহেশতের আয়াত পড়ে তর্ক শুরু করে দিবে: কেন বেহেশতে টিভি, গাড়ি, আধুনিক সুযোগ-সুবিধার উপমা দেওয়া হলো না? কু’রআনের মতো সূরা বানাবার চ্যালেঞ্জ দেখে সে এক আবোল-তাবোল কিছু একটা বানিয়ে দাবি করবে, সে কু’রআনের চ্যালেঞ্জ মোকাবেলা করেছে।</p>
<p dir="ltr">যখন কেউ কু’রআন পড়া শুরু করবে সম্পূর্ণ নিরপেক্ষ দৃষ্টিভঙ্গি থেকে, সত্যিকারের কৌতূহল থেকে কু’রআন জানার জন্য, শুধুমাত্র তখনি তার পক্ষে কু’রআন পড়ে সঠিক পথনির্দেশ পাওয়া সম্ভব হবে।</p>
<p dir="ltr">এই আয়াতের পরের আয়াতে আল্লাহ <sup>تعالى</sup> আমাদেরকে ফাসিক কারা, তাদের কিছু উদাহরণ দিয়েছেন —</p>
<p dir="ltr" style="text-align: center;"><img class="aligncenter  wp-image-417" alt="2_27" src="../wp-content/uploads/2013/07/2_27.png" width="540" height="146" srcset="" sizes="(max-width: 540px) 100vw, 540px"/></p>
<blockquote>
<p dir="ltr">যারা আল্লাহর সাথে দৃঢ় অঙ্গীকার নিশ্চিত করার পরেও তা ভেঙে ফেলে, যারা আল্লাহ যা অটুট রাখতে বলেছেন তা ছিন্ন করে, আর যারা পৃথিবীতে দুর্নীতি/সমস্যা ছড়ায়—এরাই হচ্ছে ক্ষতিগ্রস্থ। [বাকারাহ ২৭]</p>
</blockquote>
<p dir="ltr">“যারা আল্লাহর সাথে দৃঢ় অঙ্গীকার নিশ্চিত করার পরেও তা ভেঙে ফেলে” — এখানে কী অঙ্গীকারের কথা বলা হয়েছে? মানুষের সাথে আল্লাহর <sup>تعالى</sup> এই অঙ্গীকারটি হলো: মানুষের যেসব অনন্য গুণ রয়েছে যেগুলো অন্য প্রাণীর নেই—চিন্তা শক্তি, বিচার বুদ্ধি—এগুলো সঠিক ব্যবহার করে নিশ্চিত হয়ে স্বীকার করা যে, মানুষ একটি নির্ভরশীল, দুর্বল প্রাণী এবং তাকে এক মহান শক্তির সামনে মাথা নত করতে হবে, সেই মহান প্রভুর ইচ্ছার কাছে নিজের ইচ্ছাকে সমর্পণ করতে হবে। মানুষের এই সহজাত প্রবৃত্তির কথাই এখানে বলা হয়েছে, যেহেতু এখানে বিস্তারিত করে বলা হয়নি ‘অঙ্গীকার’টি কী। আল্লাহ <sup>تعالى</sup> এখানে অঙ্গীকারের বিস্তারিত বর্ণনা না দিয়ে, “আল্লাহ <sup>تعالى</sup> আমাদের প্রভু, আমরা আল্লাহর <sup>تعالى</sup> দাস”—এই সহজাত উপলব্ধি থেকে আল্লাহর প্রতি প্রভু হিসেবে আমাদের যে অঙ্গীকার হয়, তা নির্দেশ করেছেন।<sup>[২]</sup></p>
<p dir="ltr">যখন একজন মুসলিম আল্লাহকে <sup>تعالى</sup> সৃষ্টিকর্তা হিসেবে মেনে নেয়, কিন্তু একমাত্র প্রভু হিসেবে মেনে নিতে পারে না, তখন সে কু’রআনের বাণী শুনে, সেটাকে নির্দ্বিধায় মেনে নিয়ে, নিজেকে পরিবর্তন করতে পারে না। তখন সে নানা ধরনের যুক্তি দেখানো শুরু করে— “আসলেই কি দিনে পাঁচ ওয়াক্ত নামায ফরয? কই, কোথাও তো লেখা দেখছি না। হিজাব না করলে কি কোনো বড় ধরনের শাস্তির কথা বলা আছে কু’রআনে? কোথায়, দেখাও দেখি আমাকে? কু’রআনে বলা আছে সুদ হারাম, কিন্তু বাড়ির লোন, মর্টগেজ হারাম তো বলা নেই? কু’রআনে লেখা আছে যিনার ধারে কাছে না যেতে, কিন্তু ফেইসবুকে মেয়েদের সাথে চ্যাট করতে তো মানা করা নেই, স্কাইপে কথা বলতে তো কোনো সমস্যা নেই?” যতক্ষণ পর্যন্ত একজন মানুষ মনে প্রাণে স্বীকার করতে না পারছে যে, “আল্লাহ <sup>تعالى</sup> আমার একমাত্র প্রভু, আমি বর্তমানে পৃথিবীতে আল্লাহর <sup>تعالى</sup> ৬০০ কোটি দাসের মধ্যে একজন নগণ্য দাস”—ততক্ষণ পর্যন্ত তার কু’রআন নিয়ে, ইসলামের নিয়ম কানুন নিয়ে, এমনকি আল্লাহর <sup>تعالى</sup> উপর বিশ্বাস নিয়ে সমস্যার কোনো শেষ থাকবে না। সে নানা ধরনের অজুহাত খুঁজে বেড়াবে তার দৃষ্টিভঙ্গি, জীবনযাত্রাকে সমর্থন করার জন্য। তার কু’রআন পড়ার উদ্দেশ্য হবে: তার বিতর্কিত চিন্তাভাবনা, জীবনযাত্রার সমর্থনে কু’রআনের কিছু খুঁজে পাওয়া যায় কি না, যেটাকে সে ব্যবহার করতে পারবে তার ধর্মীয় কাজে ফাঁকিবাজি এবং ইসলামের নিয়ম অবহেলা করাকে সমর্থন করাতে।</p>
<p dir="ltr">“যারা আল্লাহ যা অটুট রাখতে বলেছেন তা ছিন্ন করে” — এখানে বিভিন্ন ধরণের সম্পর্কের কথা বলা হয়েছে, যার মধ্যে পড়ে পারিবারিক সম্পর্ক, আত্মীয় সম্পর্ক, প্রতিবেশীর সাথে সম্পর্ক এবং সর্বোপরি পৃথিবীর অন্যান্য মানুষের সাথে হালাল সম্পর্ক। আমাদের প্রথমে আল্লাহর <sup>تعالى</sup> সাথে সম্পর্ককে ঠিক করতে হবে, তারপর মানুষের সাথে হালাল সম্পর্ককে ঠিক করতে হবে। যখন আমরা এই সম্পর্কগুলো ঠিকভাবে বজায় রাখতে পারব না, তখন পরিবার ভেঙে যাবে, সমাজ নষ্ট হয়ে যাবে, দেশে চরম নৈতিক অবক্ষয়, দুর্নীতি শুরু হবে।<sup>[৬]</sup></p>
<p dir="ltr">অনেক সময় আমরা এই সম্পর্কগুলো ঠিক রাখতে গিয়ে কোনো একটি সম্পর্কের দিকে এত বেশি ঝুঁকে পড়ি যে, অন্য সম্পর্কগুলো তখন ধীরে ধীরে নষ্ট হয়ে যেতে থাকে। যেমন ধরুন চৌধুরী সাহেব সম্প্রতি ইসলামের উপর কিছু পড়াশোনা করে চরম ভাবে ইসলামের প্রতি ঝুঁকে পড়েছেন। তিনি প্রতিদিন অফিস থেকে এসে খাবার খেয়েই বেরিয়ে পড়েন মসজিদের দিকে। তারপর নামায শেষে একদল মানুষের সাথে তিনি ঘুরে বেড়ান মহল্লায় ধর্ম প্রচার করতে। তারপর একদম গভীর রাতে ঘুমে ঢুলতে ঢুলতে বাসায় এসে, কোনো ভাবে খেয়ে, বিছানায় বেহুঁশ হয়ে যান। পরের দিন সেই একই রুটিন। এদিকে তার ছেলেমেয়েগুলো সব উচ্ছন্নে যাচ্ছে। তারা প্রতিদিন দেখছে যে, তাদের বাবার সংসারের প্রতি আর কোনো আগ্রহ নেই, ধর্মের কারণে তারা তাদের বাবাকে হারিয়ে ফেলছে। কয়েকদিন আগেও তাদের বাবা তাদেরকে নিয়ে সিনেমা দেখতে যেত, ভিডিও গেম খেলত, পার্কে নিয়ে যেত। এখন তাকে পরিবারের সাথে সময় কাটাতেই দেখা যায় না। এভাবে তারা বড় হয় ইসলামের প্রতি একধরনের অন্ধ আক্রোশ নিয়ে। তাদের ইসলামের প্রতি অভিযোগের কোনো সীমা থাকে না। একসময় তারা ধর্ম ছেড়ে আর দশটা মুসলিম নামধারী মানুষের মতো ইসলাম বিবর্জিত একটা জীবন পার করে।</p>
<p dir="ltr">আরেকটি উদাহরণ হলো, ধরুন রমজানে আপনি গভীর মনোযোগ দিয়ে সূরা বাকারাহ পড়ছেন— “যারা মানুষের চিন্তার ক্ষমতার বাইরে এমন বিষয়ে বিশ্বাস করে, নামায প্রতিষ্ঠা করে এবং তাদেরকে আমি যা দিয়েছি তা থেকে খরচ করে … [বাকারাহ ৩]।” হঠাৎ দরজায় এক ভিক্ষুক কড়া নেড়ে ভিক্ষা চাচ্ছে। আপনি রেগে গিয়ে গলা উচিয়ে বললেন, “মাফ করো! যাও এখান থেকে! দারোয়ান, একে বাসার ভিতরে ঢুকতে দিলে কেন? এক্ষুণি বের করে দাও!”</p>
<p dir="ltr">আবার ধরুন, বন্ধুদের সাথে ইফতার পার্টির জন্য আপনি বিশাল আয়োজন করে রান্না করছেন। এ সময় আপনার মোবাইল ফোনে এক গরীব আত্মীয় ফোন করলো। সে কয়েক দিন থেকেই তার মেয়ের বিয়ে দেবার জন্য আপনার কাছে একটু সাহায্য চাচ্ছে। মোবাইলে তার নাম দেখে আপনি বিরক্ত হয়ে, ভ্রু কুঁচকে কিছুক্ষণ চিন্তা করে, আপনার কাজের লোককে ফোনটা দিয়ে বললেন, “ফোনটা ধরে বল আমি জরুরি কাজে ব্যস্ত আছি, পরে ফোন করতে।”</p>
<p dir="ltr">একারণেই আল্লাহ <sup>تعالى</sup> আমাদেরকে সাবধান করে দিয়েছেন যেন আমরা সম্পর্কগুলো অটুট রাখি। একজন প্রকৃত মুসলিম আল্লাহর <sup>تعالى</sup> সাথে সম্পর্ক বজায় রাখতে গিয়ে অন্যান্য হালাল সম্পর্কগুলো নষ্ট করে ফেলে না। সে বন্ধুর সাথে সম্পর্ক বজায় রাখতে গিয়ে আত্মীয়তার সম্পর্ককে কম গুরুত্ব দেয় না। তাকে সব ব্যাপারে খুব সাবধানে ভারসাম্য বজায় রাখতে হয়।</p>
<p dir="ltr">যারা আল্লাহর সাথে তাদের অঙ্গীকার ভেঙে ফেলে, যারা তাদের সম্পর্কগুলোকে ছিন্ন করে, দুনিয়াতে সমস্যা সৃষ্টি করে—এদেরকে আল্লাহ <sup>تعالى</sup> বলছেন خَٰسِرُون অর্থাৎ যারা ক্ষতিগ্রস্থ, যারা হারিয়ে ফেলেছে, যারা আখিরাতে বিরাট লস করে ফেলেছে।<sup>[৫]</sup></p>
<p>কিয়ামাতের দিন। আপনার হিসাব হচ্ছে। আপনি মহা খুশি, আপনার বছরের পর বছর কষ্ট করে করা নামায, রোযা, যাকাত, এক্সট্রা বোনাস হিসেবে করা ইসলামের দাওয়াতের কাজগুলো আপনার ভালো কাজের পাল্লাকে ভারী করে তুলছে। আপনার ভালো কাজের পাল্লা একটু একটু করে ভারী হচ্ছে, আর আপনি আশায় বুক বাঁধছেন। তারপর হঠাৎ করে আপনার খারাপ কাজের পাল্লা ভারী হওয়া শুরু হলো। আপনার স্বামী/স্ত্রী, সন্তানদের এবং বাবা-মায়ের সাথে সম্পর্ক ঠিক না রাখার কারণে যত সমস্যা হয়েছে, সেগুলো একটা একটা করে আপনার খারাপ কাজের পাল্লাকে ভারী করে দিতে শুরু করে দিলো। তারপর যেই আত্মীয় আপনার কাছে কোনো সাহায্য না পেয়ে, শেষ পর্যন্ত বাধ্য হয়ে ব্যাংকের সুদের লোন নিয়ে মেয়ের বিয়ে দিয়েছিল, তার কারণে আপনার খারাপ কাজের পাল্লা আরও ঝুলে পড়ল। আপনি বুক ফাটা কষ্টে তাকিয়ে দেখতে থাকলেন আপনার সব ভালো কাজ, শুধু এই সম্পর্কগুলো ঠিক না রাখার জন্য প্রায় বাতিল হয়ে গেল। আর মাত্র একটা খারাপ কাজ, আর আপনি শেষ। আপনার আর জান্নাতে যাওয়া হবে না। তখন আপনি ওই ভিক্ষুককে দেখতে পেলেন। আপনাকে দেখানো হলো, একদিন তার সাথে আপনি কী দুর্ব্যবহারটাই না করে তাকে তাড়িয়ে দিয়েছিলেন। আপনি হাহাকার করে অসহায়ের মতো তাকিয়ে দেখলেন, সেই একটা ভিক্ষুককে তাড়িয়ে দেবার জন্য আপনার খারাপ কাজের পাল্লা, ভালো কাজের পাল্লা থেকে ভারী হয়ে গেল। আপনার সারা জীবনের সব কষ্ট শেষ হয়ে গেল, আপনি খাসিরুনদের একজন হয়ে গেলেন। আপনি গলা ফাটিয়ে চিৎকার করছেন, হাজার বার বলছেন: আপনাকে আর একটা বার পৃথিবীতে ফিরে যেতে দিতে, আপনি এই ভুল আর করবেন না—কিন্তু কোনো লাভ হলো না। আপনাকে কিছু ভয়ংকর দেখতে জীব এসে টেনে-হিঁচড়ে জাহান্নামের দিকে নিয়ে যেতে থাকল…</p>
<p><img alt="" src="https://lh6.googleusercontent.com/n-8PwMnLyktxyV6w8Y-4isXSPP_kQDkywVCJI2-sOW-XMiY_UVqFzldJRi4c3N6GIkM34nBrXZl13zOtDvHkV4DTVyQXNPN_H_t5TbFK1n0GfyDqABcND5mMPQ" width="420px;" height="287px;"/></p>
<ul class="small">
<li>[১] নওমান আলি খানের<a href="http://www.nakcollection.com/surah-baqarah.html"> সূরা বাকারাহ</a> এর উপর লেকচার।</li>
<li>[২]<a href="http://www.usc.edu/schools/college/crcc/private/cmje/religious_text/The_Message_of_The_Quran__by_Muhammad_Asad.pdf"> ম্যাসেজ অফ দা কু’রআন</a> – মুহাম্মাদ আসাদ।</li>
<li>[৪]<a href="http://www.kalamullah.com/maariful-quran.html"> মা’রিফুল কু’রআন</a> – মুফতি শাফি উসমানী।</li>
<li>[৫] মুহাম্মাদ মোহার আলি –<a href="http://www.kalamullah.com/word-for-word-meaning-of-quran.html"> A Word for Word Meaning of The Quran</a></li>
<li>[৬] সৈয়দ কুতব –<a href="http://www.kalamullah.com/shade-of-the-quran.html"> In the Shade of the Quran</a></li>
<li>[৭] মশার কিছু চমকপ্রদ তথ্য — <a href="http://www.creepycrawlies.info/mosquito-eyes.htm">http://www.creepycrawlies.info/mosquito-eyes.htm</a></li>
<li>[৮] পৃথিবীর সবচেয়ে ভয়ংকর প্রাণী — মশা। <a href="http://www.telegraph.co.uk/earth/wildlife/5149977/Top-10-deadliest-animals-on-the-planet.html">http://www.telegraph.co.uk/earth/wildlife/5149977/Top-10-deadliest-animals-on-the-planet.html</a></li>
<li>[৯] মশার সম্পর্কে কিছু চমকপ্রদ তথ্য — <a href="http://insects.about.com/od/flies/a/10-facts-about-mosquitoes.htm">http://insects.about.com/od/flies/a/10-facts-about-mosquitoes.htm</a></li>
<li>[১০] মশার মাথা —<a href="http://kaheel7.com/eng/index.php/gods-creations/340--mosquitos-head">http://kaheel7.com/eng/index.php/gods-creations/340–mosquitos-head</a></li>
<li>[১১] পোকার চোখের ডিজাইন অনুসারে তৈরি ক্যামেরা —<a href="http://www.eejournal.com/archives/fresh-bytes/new-distortion-free-camera-lenses-inspired-by-insect-eyes/index.html">http://www.eejournal.com/archives/fresh-bytes/new-distortion-free-camera-lenses-inspired-by-insect-eyes/</a></li>
<li>[১২] মশার মধ্যে অলৌকিত্ব —<a href="http://harunyahya.com/en/Books/3043/the-miracle-in-the-mosquito">http://harunyahya.com/en/Books/3043/the-miracle-in-the-mosquito</a></li>
</ul>
</div>&#13;
		&#13;
&#13;
&#13;
<p/>&#13;
&#13;
&#13;
<p> </p>&#13;
&#13;
&#13;
	</div><!-- .entry-content -->&#13;
&#13;
	&#13;
&#13;
	<!-- .entry-footer -->&#13;
&#13;
</article><!-- #post-## -->&#13;

<!-- .comments-area -->

	<nav class="navigation post-navigation" role="navigation">
		<h2 class="screen-reader-text">Post navigation</h2>
		<div class="nav-links"><div class="nav-previous"><a href="../baqara-25/index.html" rel="prev"><span class="meta-nav" aria-hidden="true">Previous</span> <span class="screen-reader-text">Previous post:</span> <span class="post-title">আরে! এরকম তো আমরা আগেও পেয়েছিলাম! — বাকারাহ ২৫</span></a></div><div class="nav-next"><a href="../baqarah-28/index.html" rel="next"><span class="meta-nav" aria-hidden="true">Next</span> <span class="screen-reader-text">Next post:</span> <span class="post-title">একসময় তোমরা ছিলে নিষ্প্রাণ, তারপর তিনি তোমাদের প্রাণ দিয়েছিলেন — বাকারাহ ২৮</span></a></div></div>
	</nav>
		</main><!-- .site-main -->
	</div><!-- .content-area -->


	</div><!-- .site-content -->

	<!-- .site-footer -->

</div><!-- .site -->




      











</body></html><!-- Dynamic page generated in 0.327 seconds. -->
<!-- Cached page generated by WP-Super-Cache on 2017-03-13 09:29:47 -->
<!-- super cache -->
